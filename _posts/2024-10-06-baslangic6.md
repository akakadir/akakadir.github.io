---
layout: post
title: "iOS açıkları, TrollStore rehberi"
categories: [yazılım, genel]
tags: [ios, crack-warez]
comment_issue_id: 12
---

Tekrar hoşgeldin, bugün sana iOS yapısından ve bu yapının açıklarını kullanarak AppStore yerine IPA(bkz: [.ipa](https://wikipedia.org/wiki/.ipa)) kullanarak Apple Cihazına nasıl paket kuracağını anlatacağım.

Öncelikle seni Jailbreak konusunda biraz bilgilendireceğim. Jailbreak, iOS/iPadOS işletim sistemlerindeki sınırlamaları kaldırmak amacıyla yapılan işlemdir. Bunu Android'teki root atma olayına benzetebilirsin.

Jailbreak genellikle iPhone X'e kadar olan telefonlarda görülür. Bunun sebebi de Apple'ın bu cihazlardaki donanımsal/yazılımsal açıklarıdır. (Checkm8, Limera1n'in BootROM açığı vb.) Bu açıklar, jailbreak'i mümkün kılmış ve bugüne kadar gelmesini sağlamıştır.

Kulağa hoş geliyor değil mi? fakat biz Jailbreak işlemi uygulamayacağız. Bana kalırsa dezavantaj olarak gereğinden fazla risk taşıyor. İlk olarak tabi ki Apple‘ın jailbreak yanlısı olmamasının sebebi olan stabilite ve güvenlik sorunu yer alıyor. 

Bu işlem ile sistemini açık hale getirdiğin için dış saldırılara daha açık oluyorsun, kötü niyetli yazılımlardan etkilenme ihtimalin bi hayli artıyor. Ayrıca bu işlem ile yüklediğin yazılımlardan arka planda sürekli çalışması gerekenlerin işlemci ve RAM tüketimini arttırdığı için cihazının pil ömrünü de etkileyeceğini unutma.

Karşılaşabileceğiniz bir diğer sorun ise “Safe Mode”. İşlemi gerçekleştirdikten sonra cihazınız zaman zaman güvenli moda geçebiliyor. Güvenli moddan çıkmak son derece kolay olsa da cihazınız sürekli güvenli moda geçerse bunun can sıkabileceğini belirtelim.

Bir diğer dezavantaj ise jailbreakli cihazınızı günceller ya da geri yüklersen bu işlemler sırasında yedekten geri dönüş yapmanın çok performanslı çalışmayacağını unutma.

Peki ne yapacağız? biz AppStore hariç(imzasız) bir uygulamayı yüklememizi sağlayacak olan TrollStore çözücüsünü kuracağız. Başlamadan önce yüklemen gereken yazılımları ekliyorum.

Öncelikle bu işlemin iOS 14.0 beta 1 ve öncesi, iOS 16.7'den 16.7.10 sürümüne kadar ve 17.0.1 ve sonrasını desteklemediğini unutma. Cihazının destekleyip desteklemediğini şu adresten kontrol edebilirsin. (bkz: [ios.cfw.guide](https://ios.cfw.guide/installing-trollstore/))

İşleme başlarken bir bilgisayar, ara kablo ve iOS cihazını hazırla. Öncelikle bilgisayarına iTunes programını yüklemen gerekiyor. (bkz: [iTunes x64](https://www.apple.com/itunes/download/win64), [iTunes x32](https://www.apple.com/itunes/download/win32))

Ardından iTunes programını çalıştırıp cihazını ara kablo ile bilgisayara bağla. şu şekilde bir cihaz simgesi görmen gerekiyor. (bkz [Cihaz Teyit](https://imobie-resource.com/en/support/img/fix-iphone-not-showing-in-itunes-1.jpg))

Eğer görünmüyor ise korkma, bunun sebebi Windows cihazının iOS sürücülerini doğru yükleyememesinden kaynaklanıyor. öncelikle vereceğim sürücü dosyasını yükle. (bkz: [ios-usb-driver.zip](https://gofile.io/d/4Ocz75), [VirusTotal sonuçları](https://www.virustotal.com/gui/file/49d1f1836e636fbff3e0946963163e3131b461086115a7814ad9fb5308336885))

Dosyaları çıkart ve işletim sistemi mimarine göre 32 veya 64 bit seçeneklerinden birini seç. Ardından usbaapl.inf dosyasına sağ tıklayıp yükle seçeneğini kullan. (bkz: [Kurulum Teyit](https://techcult.com/wp-content/uploads/2021/08/Install-usbaapl64.inf-or-usbaapl.inf-file-from-Drivers.png)) ardından cihazını yeniden başlat ve iTunes'i test et eğer her şey yolundaysa devam edelim.

Ardından bilgisayarına Sideloadly programını yüklemen gerekiyor. (bkz: [Sideloadly x64](https://sideloadly.io/SideloadlySetup64.exe), [Sideloadly x32](https://sideloadly.io/SideloadlySetup32.exe)) yükleme işlemi bittikten sonra Sideloadly programını çalıştır. Gelen uyarı ve bilgi kutucuklarını geçtikten sonra Sideloadly kendi kurulumunu bitirecek sabret ve bitmesini bekle.

Uygulama kendi kurulumunu bitirdikten sonra kapatıp yeniden aç, olası bir hata ile karşılasırsan arka planda iTunes'un açık olduğuna emin ol veya temiz kurulum ile yeniden kur.

Ardından yüklemek istediğimiz TrollStore'un IPA formatlı kurulum dosyasını indir. (bkz: [TrollInstallerX.ipa](https://github.com/alfiecg24/TrollInstallerX/releases/download/1.0.3/TrollInstallerX.ipa), [TrollInstallerX-20D50.ipa (iOS 16.3 için)](https://github.com/alfiecg24/TrollInstallerX/releases/download/1.0.3/TrollInstallerX-20D50.ipa))

iTunes'un ve Sideloadly'ın açık olduğundan emin olduktan sonra cihazını ara kablo ile sisteme bağla. Şu ekran ile karşılaşıyor olman gerekiyor (bkz: [Sideloadly Teyit](https://sideloadly.io/screenshots/sideloadly.png))

Ardından indirdiğin TrollInstallerX.ipa dosyasını Sideloadly programına aktar. Apple ID adlı alana Apple kimliğini gir. Her şey eksiksiz tamamlanmışsa şayet şu ekran ile karşı karşıya olman gerekiyor. (bkz: [AppleID Teyit](https://files.catbox.moe/3fbm4g.PNG))

Ardından Start ver ve kurulumu takip et. Senden Apple kimliğinin parolasını istiyor olacak, doldur ve devam et. İşlem başarıyla sonuçlandığında iOS cihazına TrollInstallerX adında bir uygulama yüklenmiş olacak. Uygulamayı çalıştırmaya çalıştığında kuvvetle muhtemel bir güvenlik hatası alacaksın Çözümü için Ayarlar > Genel > VPN ve Aygıt Yönetimi > Yönetici Uygulamaları kısmında çıkan TrollInstallerX sekmesine tıkla ve Güven "````***@**````" seçeneğini işaretle. (bkz: [Emsal Ekran](https://cdsassets.apple.com/live/7WUAS350/images/business-and-education/locale/tr-tr/ios-17-iphone-15-pro-settings-general-vpn-device-management-enterprise-app-trust-developer-trust.png))

Ardından uygulamaya tekrar girmeyi dene, çıkan ekranda Install TrollStore seçeneğine tıkla. bir süre sonra senden bir uygulama seçmeni isteyecek. Bu uygulama hiç kullanmadığın bir uygulama olmalı, TrollStore kendini bu uygulama ile ilişkilendirecek ve senin uygulamayı ömür boyu kullanmanı sağlayacak.

Uygulamayı seçtikten sonra TrollStore'u ana ekranında görmen gerekiyor. Artık iOS cihazına IPA paketleri yükleyebilirsin. Fakat dikkat etmen gereken hususlar var, güvenli ve güncel IPA kullanmaya çok dikkat etmelisin. Senin için iyi bilindiğini düşündüğüm kaynakları buraya bırakıyorum (bkz: [trappledestek.com(.tr)](https://trappledestek.com/forumlar/ios-uygulamalar.25/), [ipa.cypwn.xyz(.en)](https://ipa.cypwn.xyz/), [decrypt.day(.en)](https://decrypt.day/library))

Seçtiğin uygulamaları IPA formatında indirdikten sonra TrollStore'u çalıştır, sağ üstte bulunan + imlecine tıkla ve Install IPA File seçeneğiyle ilerle. Ardından indirdiğin IPA dosyasını seç ve kur.

Bu yazımda sana iOS yapısı, Jailbreak ve non-jail bir program kullanarak nasıl IPA formatındaki programları kurabileceğinden bahsettim.

Başka bir yazıda tekrar görüşmek üzere.

kendine iyi bak, iyi şanslar.











